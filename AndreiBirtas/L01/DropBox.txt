Dropbox este un serviciu de găzduire (hosting) a fișierelor operat de Dropbox, Inc., având sediul în San Francisco, California. 
Dropbox este un serviciu de cloud care oferă spațiu de stocare al datelor, servicii de sincronizare a datelor și software de tip client. 
Dropbox permite utilizatorului să-și creeze un dosar special pe fiecare dintre calculatoarele lui, pe care Dropbox le sincronizează, astfel încât se creează impresia că același dosar (cu aceleași fișiere) apare pe fiecare dintre calculatoarele utilizatorului.
Fișierele salvate în acest dosar sunt accesibile și printr-o interfață web, dar și prin intermediul aplicațiilor de pe telefoanele mobile. 
